---
title: POD Nedir?
date: 2019-09-30 21:23:49
tags: atagulalan
---

Biz kimiz, amacımız ne ve neden bu kadar önemli?

<!-- more -->

Kocaeli Üniversitesi Bilgisayar Mühendisliği son sınıf öğrencileri olarak yapacak olduğumuz projenin amaçlarını, projede kullanılacak araçları ve projenin geliştirimini olabildiğince detaylı bir şekilde bu blogda paylaşmayı düşünüyoruz.

Bu proje, 4. sınıf öğrencileri [Ata Gülalan](https://github.com/atagulalan), [Oğuzhan Türker](https://github.com/oguzturker8) ve [Serdar Tunalı](https://github.com/fxy0), Araştırma Problemleri ve Bitirme Projesi dersleri kapsamında [Yar. Doç. Dr. Pınar ONAY DURDU](http://akademikpersonel.kocaeli.edu.tr/pinar.onaydurdu/) gözetmenliğinde yürütülecektir.

Bu projede temel amacımız, çocuklara algoritma öğreten bir yapı geliştirmek.

Bu projeyi web tarayıcı üzerinde gerçekleyerek çok daha büyük bir kitleyi hedefliyoruz. Son zamanlarda iyice yaygınlaşan **PWA (Progressive Web Apps)** kullanarak, internet olmasa dahi cep telefonları ve tabletlerde çalışır hale getirmeyi planlıyoruz. Böylece hareket halinde, uçakta veya internetin olmadığı herhangi bir yerde dahi uygulamayı kullanılabilir sağlayarak çocuklarımızın eğitimine katkı sağlamayı amaçlıyoruz.

#### Neden çocuklara algoritma ve kodlama öğretmek önemli?

Gelecek, daha fazla yazılımcı bekliyor. Gün geçtikçe yazılımcılara olan ihtiyaç artıyor ve **yaratıcı düşünce** gerektirmeyen çoğu meslek insanların elinden alınıp, bu işi daha iyi yapacak robotlara veriliyor.

Her ne kadar bu değişimden haz almasak da, bu değişim geleceğin bir parçası. Bu değişime çocuklarımızı hazırlamamız gerekiyor.

Bu proje ile çocuklara şu becerileri kazanmalarında yardımcı olacağız:

- Algoritmik düşünce
- Mantıksal tasarım
- Kritik karar alma
- Yaratıcı düşünce
- Süreklilik
- Sabır
- Kalıpların dışında düşünme
- Farklı açılardan bakma

Umarım bizim bu projeye başlarken hissettiğimiz gibi, siz de geleceğe umutla bakarsınız.
